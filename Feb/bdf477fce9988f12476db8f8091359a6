 Mnr. Carlo van der Westhuizen was teen druktyd nog op Jan Kempdorp waar hy sy Deense hond, Buddy, en Yorkshire terriër, Benjamin, op die familieplaas gaan begrawe het. “Ek weet nie hoe gaan ek teruggaan en my twee laaties is nie meer daar nie. Hulle bakke en komberse lê nog net so. My hart gaan breek as ek daar kom. En die verskriklikste is die hartseer van my agtjarige dogtertjie wat saam met hulle grootgeword het!” Mnr. Van der Westhuizen was in Jeffreysbaai toe sy vrou hom in kennis gestel het dat klein Lizelle hul honde Vydagoggend dood voor die huis in Colleystraat gekry het.
Erg ontsteld het mnr. Van der Westhuizen dadelik teruggery na Middelburg en het omstreeks middernag tuis gekom. Daarna het hy die honde saam in ’n kombers toegedraai, waarna die gesin na Jan Kempdorp vertrek het om hulle op die familieplaas te gaan begrawe.
“Ek wil nie meer in Middelburg bly nie! Ek het lus en gaan terug Jan Kempdorp toe.” Mnr. Carlo van der Westhuizen en sy dogtertjie, Lizelle, lê by Buddy, wat vir hulle soos een van die familie was.  Mnr. Van der Westhuizen sê hy was aanvanklik ’n plaasvoorman in die Loskop omgewing. Hulle het besluit om na Middelburg te verhuis, “omdat ons gedink het dit is veiliger in die dorp as op die plaas!”
Hy vermoed die booswigte was agter die vierwielmotorfiets in die motorhuis aan. Lees ook: Deelname aan kampioenskappe van die baan met diefstal van vierwiel motorfiets “Ek dink Buddy het tot die einde baklei, want hy is ver van Benjamin af in die erf gekry.” Mnr. Van der Westhuizen glo iets het die booswigte gepla, want nadat die honde vergiftig is, het hulle ’n flikkerlig wat teen ’n muur was, afgebreek en in die tuin gegooi. Niks anders word vermis nie. Een van die inwoners, wat laer af in Colleystraat bly, sê hulle het op kameras gesien dat verdagtes omstreeks 02:10 in die straat afgeloop het. Dit is egter te ver om hulle te identifiseer.
Hy is bereid om die beloning te betaal aan enige persoon wat vir hom inligting kan gee oor wie die wreedaards is wat sy diere vergiftig het. Enige persoon met inligting kan hom bel by 082 303 7074.     Nuwe tierbaba by Mbidi Video: Opruimingswerk begin na drie damwalle breek weens wolkbreuk Annica van Staden slagoffers verloor duisende VIDEO: Seekoei kuier op Elandslaagte Stoor ons bystand nommer (072 248 3855) en stuur ons ‘n Whatsapp boodskap met die woorde “Add me” om deel te word van ons uitsaailys. “Like” ons op Facebook, of volg ons op Twitter en Instagram. Volg ons YouTube kanaal. Kliek op die skakel om te registreer om ons nuusbrief met die jongste nuus per e-pos te kry Kontak die redaksie op ons 24 uur bystandnommer 072 248 3855, of stuur ‘n e-pos aan ons redakteur tobie@mobserver.co.za