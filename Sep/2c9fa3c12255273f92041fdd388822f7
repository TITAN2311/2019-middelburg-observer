Die ongeluk het gisteraand omstreeks 23:10 net na die Machadodorp tolhek by Crossroads (Mbombela/Mashishing kruising) plaasgevind. Na wat verneem word het die VW Polo, waarin drie kinders en twee volwassene was, gerol en die seuntjie het ernstige kopbeserings opgedoen. Die kind is na die Waterval Boven Hospitaal geneem waar hy gestabiliseer is. ’n ER24 helikopter het omstreeks 02:30 op Laerskool Oosterlijn se rugbyveld geland, vanwaar die kind gevlieg is na ’n hospitaal in Gauteng.