Op videomateriaal sê mnr. Wickus van Wyk dat sy broer hom “aangeval het” deur sy voertuig te stamp. Die ongeluk het verlede week plaasgevind in Zuidstraat en Johannes Mattheus (Johann) van Wyk het Woensdag in die hof verskyn op klagtes van onder andere poging tot moord. Borg is toegestaan en die saak is uitgestel na ’n latere datum. Wickus van Wyk. Mnr. Wickus van Wyk wou nie uitbrei oor die gebeure nie, maar het wel gesê dat sy broer “kop verloor het”.
Johann van Wyk het gesê dat sy broer hom die hele dag agtervolg het. Op die video kan gesien word hoe loop Johann na sy broer se omgeslaande voertuig. •Die volledige berig kan in die Vrydag uitgawe van die Middelburg Observer gesien word.  