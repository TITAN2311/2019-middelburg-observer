 Die Broodsnyersplaas Boerevereniging het die nood van boere in die Namakwaland omgewing raakgesien en besluit om ’n helpende hand uit te steek. Hulle vra nou vir lede van die Middelburg gemeenskap om hulle by te staan met donasies sodat hulle vragte voer en ander hulpmidele by behoeftiges kan uit kry. Die pakkies wat vir gesinne in die droogte geteisterde Namakwaland opgemaak word. FOTO: Broodsnyersplaas Boerevereniging Facebook blad Carol Allen, een van die organiseerders by die boerevereniging, sê dat die droogte in Namakwaland ’n ramp is wat stil-stil gebeur. Die area het oor die afgelope paar jaar skaars 20mm reën ontvang. Daar bestaan nie meer natuurlike weiding nie en boere is besig om hulself bankrot te boer omdat hulle noodgedwone voer moet aankoop. Boere is besig om hulself bankrot te boer omdat hulle elke liewe sent aan voer spandeer. FOTO: Broodsnyersplaas Boerevereniging Facebook blad Vrouens en kinders lei ook daaronder omdat elke liewe beskikbare sent aangewend word om voer te koop en plaaslike skole het met voedingskemas begin omdat baie van die kinders nie genoeg kos by die huis kry nie. Skenkings van lede van die Broodsnyersplaas Boerevereniging het reeds ses vragte na die droogtegeteisterde gebied gestuur. ’n Konvooi van meer as 20 trokke asook 10 bakkies wat goedere soos mieliemeel, blikkieskos en ander benodighede aanry, vertrek Saterdag 30 Maart vanuit Middelburg. Hulle beplan om hul bestemming op 1 April te bereik. Die boerevereniging het ’n aparte rekening oopgemaak spesifiek vir die droogtehulp projek sodat dit maklik nagegaan kan word en ouditeurverslagte aan skenkers beskikbaar gestel kan word. Mielies word in Middelburg gelaai. FOTO: Broodsnyersplaas Boerevereniging Facebook blad Om by te dra kan die volgende rekening gebruik word. Rekening Naam: Droogtehulp Bank: ABSA Rekening Nommer: 9347699547 Tipe Rekening: Spaar Tak Nommer: 632-005 Indien daar enige fondse oorbly nadat dieselkostes gedek is, sal dit aan die Namakwaland se boerevereniging oorbetaal word om families by te staan met uitgawes soos skoolfondse vir kinders. Besoek die Broodsnyersplaas Boerevereniging se Facebookblad vir meer inligting. Die streek in Namakwaland het in die afgelope paar jaar weinig reën gekry. FOTO: Broodsnyersplaas Boerevereniging Facebook blad      Nuwe tierbaba by Mbidi Video: Opruimingswerk begin na drie damwalle breek weens wolkbreuk Annica van Staden slagoffers verloor duisende VIDEO: Seekoei kuier op Elandslaagte Stoor ons bystand nommer (072 248 3855) en stuur ons ‘n Whatsapp boodskap met die woorde “Add me” om deel te word van ons uitsaailys. “Like” ons op Facebook, of volg ons op Twitter en Instagram. Volg ons YouTube kanaal. Kliek op die skakel om te registreer om ons nuusbrief met die jongste nuus per e-pos te kry Kontak die redaksie op ons 24 uur bystandnommer 072 248 3855, of stuur ‘n e-pos aan ons redakteur tobie@mobserver.co.za