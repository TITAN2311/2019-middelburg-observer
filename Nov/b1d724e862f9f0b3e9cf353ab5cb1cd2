 Dit is Saterdag Rugby Wêreldbeker eindstryd en dit is Suid-Afrika teen Engeland. Om Bokgees aan te vuur, is die Middelburg Observer nie net ekstra Bokgroen nie, maar gee ons twee pryse weg. Biltong&Deli Factory in die OK Grocer gebou in Meyerstraat, spog met “die beste biltong ooit”. Dit is nie sommer leë woorde nie. Diegene met ‘n voorliefde vir biltong en droëwors, sê as jy eers eenkeer van hulle biltong geëet het, jy nie weer op ‘n ander plek koop nie. Een kilogram biltong kan gewen word deur die leser wat die telling tussen Suid-Afrika en Engeland die naaste raai.
Dan gee Jitters Restaurant en Braai ‘n R300 eetbewys.  Dié restaurant is ook in die OK Grocer gebou. Vul net die inskrywingsvorm op bladsy twee in en handig dit in by Biltong&Deli Factory of by Jitters. Daar is twee houers beskikbaar vir inskrywingsvorms. Net oorspronklike inskrywingsvorms mag gebruik word en onthou, hoe meer jy inskryf, hoe beter jou kans om te wen.
Die sluiting is om 11:00 op 2 November, wanneer die twee spanne afskop.